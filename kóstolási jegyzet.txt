Lássunk akkor neki...
A tanultak alapján a kóstolást mindig a szemünkkel kezdjük (ezt sokan szeretik átugrani, pedig sokat elárul a megjelenés).
Bort látunk!
Vizsgáljuk meg: tiszta-e a bor, vagy esetleg van benne valami ami zavarja az "optikát".  Színben és annak intenzitásában különbséget teszünk fehér-, rozé- és vörösbor között. A fehérbor a szinte színtelentől a citromsárgán keresztül (vagy akár szalmasárgán) az aranysárgáig, de akár a borostyánsárgáig vagy barnáig is elmehet. Kiemelve az intenzitás fokát: halvány, közepes, vagy mély. A rozébornál ezek a szavak a rózsaszín, lazac, narancs és hagymahéjra változnak. Csak érdekességként, hogy minél élénkebb, tehát rózsaszínűbb a rozébor, annál valószínűbb, hogy gyümölcsösebb is. A vörösboroknál a bíbortól haladunk a rubinon keresztül a gránátig, a vöröses barnáig (tégla). Ahogy öregszik a vörösbor, úgy veszít a színből és intenzításából, de óvatósan kell bánni ezzel, mert ez csak általános szabály. A bort a pohárban megforgatva estleg még felfigyelhetünk olyan dolgokra, hogy „templomablak”, buborékok (akár csendesboroknál is), megdöntve pedig az egyes sávokat láthatjuk a borban. Michael Broadbent a Borkóstolás (Wine Tasting) c. könyve végén nagyon jó ábrák találhatóak ezzel kapcsolatban.
Bor az orrban!
Vizsgáljuk meg: tiszta a bor vagy valamilyen hibája van. Esetleg dúgós (TCA), oxidált, brettanomyces (brett) vagy más hibája van. Mennyire intenzív az illata, alacsony, közepes vagy akár kifejezett? Az érettségi fokára, fejletségre is lehet következteni, fiatalos primőr aromák jönnek elő vagy már fejlödik vagy akár érétt. Milyen aromákat érez a kóstoló? Ezeket alapvetően következő kategóriákba lehet sorolni és később alkategóriákba. Gyümölcsös, virágos, vegetális, fűszeres, animális (állati), fás, földes, minerális a főkategóriák. Ezeket persze még lehet bővíteni. Érdekes megnézni az aromakereket, amely magyar nyelven és a magyar boroknál is elkészült már (illetve más országok aroma kerekesi is hasznosak).
Anélkül, hogy túlzottan belemennénk az egyes aromákba és a miértekbe, egy példát keresztül világítanám meg a gyakorlatot. Ha csak annyit írnának a borról, hogy almát érzek benne, az kicsit kevés. Alma mi? Alma virág ami anisic sav, amyl acetate a kémiában. Vagy zöldalma ami (Granny Smith alma például) acetaldehyde, hexanoate és persze alma sav - ha túl sok van ezekből akkor éretlen érzetett is kaphatunk. Vagy főzött alma (alma kompót) - kémiai összetevője: B-Damascenone. Tehát a zöldalma frissebb, fiatalosabb aromát sugal, míg utóbbi inkább édes és érett ízeket, aromákat képvisel. Persze fontos megemlíteni a mennyiséget, hogy miből mennyi van jelen. Tom Stevenson írt erről néhány érdekességet.
Bor a szájban!
Általában az édeségi fokkal kezdjük. Tehát száraz a bor, félszáraz, félédes vagy édes. És ezen belül is lehet még részekre bontani, ha édes miért az? Természetes cukor miatt, vagy avinálták, botritis vagy anélkül jött létre, felpumpálták az édességét (cukrozták/mustsürítmény) vagy tényleg természetes benne (megállt magától az erjedés vagy mesterségesen állították meg). Egyébként az egyensúly megállapítása (vagy éppen hiánya) szintén a kategóriában fontos szerephez jut. Milyenek a savak, alacsonyak, közepesek vagy magasak. Vörösboroknál csersavakat (tannin) is mérünk, illetve azok érettségét. A bor teste és az alkohol intenzitása, majd az aromák karakterisztikája (szinte ugyanaz mint az orrnál) és azok erősége. A legvégén pedig a lecsengés, illetve milyen hosszan érezzük az „elköszönést” a szánkban kiköpés/lenyelés után.
Összefoglalásképpen a következőt idézzük fel. A bor komplexitását (mennyi aromát és milyen erősségben éreztünk), az egyensúlyt (maradékcukor, alkohol és a savak között, de az aromákban is – ott a fa is szerepet kaphat), intenzitást (mennyire koncentrált és tömör a bor – szem előtt tartva a harmóniát) végül a hosszúságot illetve lecsengést (meddig maradnak, maradtak meg az aromák és érzések a szánkban).
Végszó helyett
A borkóstolás örömet okoz, és a kóstolásijegyzetnek vagyis a borokról való írásnak is örömtelinek kell lennie. Muszájból ne csináljuk, ha pedig elhatároztuk, hogy megosztjuk másokkal is az élményünket, tartsunk be néhány szabályt és fűszerezzük meg a saját stílusunkkal.ű



https://www.villamossag.com/Tracon_Elektronikai-doboz-vilagos-szurke-atlatszo